
Овен 21 март - 20 април

Най-важните въпроси за днес ще са свързани с финансите и материалното обезпечение. Анализирайте старателно актуалния си статус и евентуалните перспективи за развитие, промяна, корекции. Запознайте се действащите към момента правила преди да се заемете с каквото и да било.

Телец 21 април - 20 май

Не са изключени трудни разговори с роднини, свързани с обща собственост, разпределение на имоти, възстановяване на финансови задължения. Отстоявайте позициите си и не позволявайте да навлизат в територията ви. Ако се откажете от онова, което ви принадлежи, околните ще го възприемат като нещо, което им се полага по право.
 
Близнаци 21 май - 20 юни

Контролирайте разходите. Не участвайте в хазартни залагания, не инвестирайте в борсови операции. Ако уреждате покупка на недвижим имот проверете внимателно до колко можете да се доверите на брокера или агенцията, с която ще работите.

Рак 21 юни - 22 юли

Ще достигнете до същността на поредица факти, които към момента са ви убягвали. Действителността ще придобие особена яснота и острота. Някои заключения може да не ви допаднат, но ако действате разумно бихте могли да ги употребите в своя полза.

Лъв 23 юли - 22 август

Не смесвайте желанията с възможностите си. Излишно е да си поставяте твърде амбициозни цели, ако все още имате недовършени задачи, които ще ви дърпат назад. За някои занимания ще имате нужда от допълнителна информация или квалифицирана консултация.

Дева 23 август – 22 септември

Опитайте се да разчупите динамичните стереотипи, към които обикновено се придържате. Спазвайте правилата и инструкциите, но влагайте и фантазия в работата си. Ако обмислите отговорно експериментите си, със сигурност ще получите добри резултати.

Везни 23 септ. – 22 окт.

Ще получите известие, което от доста време чакате и се надявате. Най-вероятно ще е свързано с работата, професионалния ви статус или временен проект, в който имате желание да се включите. Преценете дали условията са същите като в момента на запитването ви и дали не е по-добре да се откажете от първоначалните си намерения.

Скорпион 23 октомври – 22 ноември

Пълнолунието във вашия знак ще ви мотивира да се захванете с онова, което към момента ви е затруднявало. Ще ви хрумнат оригинални решения, изискващи инициатива и бързина на действие. Осигурете си сътрудничество като резервен вариант, ако все пак се натъкнете на някакви спънки.

Стрелец 23 ноември – 21 декември

Инициатива на нови партньори ще ви изненада, но и зарадва. Не е изключено да получите изгодни бизнес или професионални предложения, осигуряващи разширяване на влиянието ви. Изяснете си всички детайли, преди да дадете окончателен отговор.

Козирог 22 декември - 20 януари

Без никакви опасения можете да се доверите на интуицията си при решаването на трудни въпроси днес. Ако все пак не сте съвсем сигурни, споделете опасенията си с приятел или колега, на когото имате доверие. Или ще потвърди концепциите ви, или ще ви подскаже къде грешите.

Водолей 21 януари – 19 февруари

Концентрирайте се. Бъдете наблюдателни и предпазливи, особено ако сте на непознато място и се налага да общувате със случайни хора. Съществуват предпоставки за авария или инцидент.

Риби 20 февруари – 20 март

Въображението ви е силно, но идеите ви са доста нереалистични. Създайте си точен план на работа преди да се заемете с реализацията им. Не е изключено да узнаете чужда тайна, която да се отрази зле на настроението ви. Не я проверявайте и разгласявайте. Скоро по благоприятно стечение на обстоятелствата ще получите отговорите, към които се стремите.


